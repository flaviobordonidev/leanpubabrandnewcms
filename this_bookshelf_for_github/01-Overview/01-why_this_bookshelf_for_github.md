

Tutto è iniziato con leanpub che è un sito dove puoi creare dei libri e pubblicarli.
Ho iniziato quindi a strutturare gli appunti che prendevo nello sviluppo dei miei progetti Rails come un libro pensato per una persona diversa da me che lo potesse leggere e riprodurre gli stessi progetti.

La cosa poi si è evoluta in pagine visibili direttamente su github tanto le pagine sono di tipo .md (markdown) quasi "universali" e comunque facilmente leggibili in qualsiasi modo con qualsiasi editor di testo le posso aprire ed anche se perdo della formattazione il contenuto è chiaro e pienamente comprensibile. Vuol dire che anche fra decine di anni sarò in grado di accedere al contenuto di questi libri ed avendoli messi integralmente su Github li ritroverò sempre.

La persona diversa da me che leggerà questi libri potrei essere io stesso fra qualche anno perché probabilmente non mi ricorderò la maggior parte di quanto avevo fatto per quei progetti e questa è una preziosa risorsa per ritrovare rapidamente cosa avevo fatto, perché lo avevo fatto e come rifarlo di nuovo.